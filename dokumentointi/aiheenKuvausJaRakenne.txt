--------------------------------
KUVANKÄSITTELYN HARJOITUSOHJELMA
--------------------------------

AIHE

Toteutetaan ohjelma digitaalisen kuvankäsittelyn harjoittelua varten. Käyttäjä
voi tutkia erilaisten suodattimien toimintaa konvoluutiossa ja kokeilla muita
toimintoja, kuten kuvan kirkkauden säätämistä. Käsiteltävä kuva ladataan käyt-
täjän määrittelemästä tiedostosta. Valmis kuva voidaan myös tallentaa tiedos-
toon.

Ohjelmaa käytetään graafisen käyttöliittymän avulla. Valmiiden kuvankäsittely-
metodien sijaan käytetään itse toteutettuja metodeja, jotta käyttäjän on mah-
dollista ymmärtää kuvankäsittelyn periaatteita lähdekoodin avulla.

KÄYTTÄJÄT

- opiskelijat

TOIMINNOT

- kuvan lataaminen tiedostosta
- kirkkauden säätö
- värikuvan muuntaminen harmaasävykuvaksi
- digitaalinen suodatus
    - suodattimen valinta
    - konvoluution laskeminen
- kuvan tallentaminen tiedostoon

RAKENNE

Ohjelma jakautuu karkeasti ottaen logiikkaan ja käyttöliittymään. Näitä vastaa-
vista luokista luodaan ilmentymät pääohjelmassa, minkä jälkeen käyttöliittymä
huolehtii syötteiden ja tulosteiden välittämisestä ohjelman toimintalogiikalle.

Käyttöliittymä koostuu kahdesta Ikkuna-rajapinnan toteuttavasta luokasta: Pää-
ikkuna ja Suodatusikkuna. Nämä muodostavat edeltäjä-seuraaja-parin, mikä mahdol-
listaa navigoinnin ikkunoiden välillä. Pääikkunassa on paneeli kuvan piirtämistä
varten. Sekä pää- että suodatusikkunassa on painikkeita (JButton), joihin liit-
tyvät kuuntelijat reagoivat käyttäjän painalluksiin.

Logiikkaan kuuluu suodin sekä mahdollisesti useita kuvia ja tiedostoja (File).
Lukutiedostosta ladattu alkuperäinen kuva pysyy muistissa ohjelman suorituksen
ajan, mikä mahdollistaa kuvan nopean palauttamisen. Käyttäjän tekemät muutokset
muokkaavat toista Kuva-oliota.

Kuhunkin kuvaan liittyy yksi tai useampi matriisi, jotka vastaavat eri RGB-
kanavia. Harmaasävykuvalla kanavia on yleensä yksi, värikuvalla kolme. Kuvan
konvolointi suotimella tapahtuu laskemalla konvoluutio erikseen jokaisella
RGB-kanavalla.
