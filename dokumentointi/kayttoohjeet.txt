------------
KÄYTTÖOHJEET
------------

1 ALOITTAMINEN

  Käynnistä ohjelma. Pääikkuna avautuu automaattisesti.

2 PÄÄIKKUNA

  Käyttääksesi ohjelman toimintoja on sinun ensin ladattava kuva tiedostosta.

  2.1 KUVAN LATAAMINEN

    Napsauta "Lataa kuva"-painiketta ja valitse avautuvasta tiedostoikkunasta
    haluamasi kuvatiedosto. Onnistuneen latauksen jälkeen näet kuvan pääikku-
    nassa.

  2.2 KUVAN TUMMENTAMINEN

    Napsauta "Tummenna"-painiketta. Kuvan kirkkaus vähenee 10 %.

  2.3 KUVAN VAALENTAMINEN

    Napsauta "Vaalenna"-painiketta. Kuvan kirkkaus kasvaa 10 %.

  2.4 VÄRIKUVAN MUUNTAMINEN HARMAASÄVYKUVAKSI

    Napsauta "Harmaasävy"-painiketta. Kuva muuntuu harmaasävykuvaksi.

  2.5 KUVAN SUODATUS

    Napsauta "Suodatus"-painiketta. Suodatusikkuna aukeaa.

  2.6 ALKUPERÄISEN KUVAN PALAUTTAMINEN

    Napsauta "Palauta"-painiketta. Muokattu kuva korvautuu kuvalla, joka
    viimeksi ladattiin tiedostosta.

  2.7 MUOKATUN KUVAN TALLENTAMINEN

    Napsauta "Tallenna"-painiketta ja syötä avautuvaan tiedostoikkunaan kirjoi-
    tustiedoston nimi. Kuva tallennetaan tiedostoon jpg-muodossa.

  2.8 LOPETTAMINEN

    Napsauta "Lopeta"-painiketta. Ikkunat suljetaan ja ohjelman suoritus
    päättyy.

3 SUODATUSIKKUNA

    Valitaksesi käytettävän suotimen napsauta jotakin viidestä ylimmästä painik-
    keesta, jotka sijaitsevat ikkunan vasemmassa reunassa. Suodinmatriisia esit-
    tävä 3x3-kokoinen taulukko päivittyy valintasi mukaiseksi.

  3.1 SUOTIMEN NOLLAUS

    Napsauta "Nollaa"-painiketta. Suodinmatriisin alkiot muutetaan nolliksi.
    Nollasuotimella konvolointi muuttaa kuvan kaikki pikselit mustiksi.

  3.2 DELTAFUNKTIO

    Napsauta "Deltafunktio"-painiketta. Suodinmatriisin alkiot muutetaan nol-
    liksi lukuunottamatta keskimmäistä, joka saa arvon 1.0. Deltafunktiolla
    konvolointi ei muuta kuvaa millään lailla.

  3.3 ALIPÄÄSTÖSUODIN

    Napsauta "Alipäästö"-painiketta. Suodinmatriisin alkiot saavat arvon, joka
    on 1.0 jaettuna alkioiden lukumäärällä. Tämä suodin silottaa kuvaa poista-
    malla siitä korkeataajuisia komponentteja.

  3.4 YLIPÄÄSTÖSUODIN

    Napsauta "Ylipäästö"-painiketta. Suodinmatriisin alkiot saadaan vähentämällä
    deltafunktion alkioiden arvoista reunanetsintäsuotimen alkioiden arvot. Tämä
    suodin terävöittää kuvaa poistamalla siitä matalataajuisia komponentteja.
    
  3.5 REUNANETSINTÄSUODIN

    Napsauta "Reunanetsintä"-painiketta. Saadun suodinmatriisin alkioiden arvot
    perustuvat diskreettiin Laplace-operaattoriin. Tämä suodin tuo esiin kuvan
    kohteiden reunat.

  3.6 KUVAN KONVOLOINTI SUOTIMELLA

    Napsauta "Suodata"-painiketta. Pääikkunassa näkyvä kuva konvoloidaan valit-
    semallasi suotimella.

  3.7 SUODATUSIKKUNAN SULKEMINEN

    Napsauta "Sulje"-painiketta. Suodatusikkuna suljetaan.
